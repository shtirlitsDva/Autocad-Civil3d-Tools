# Feedback on Autoprofile

## Henrik Hein 19 june 2025

### Beskrivelse
Jeg har prøvet at bruge ”APCREATE” på et Vestforbrænding projekt, umiddelbart så har den lavet et udmærket stykke arbejde. Ud fra første øjekast, så har jeg nogle enkelte kommentarer:

- Generelt for længdeprofilerne, så er radierne på de elastiske buer en enkelt decimal fra det vi siger er minimum elastisk bukningsradius.
- På længdeprofil 001, omkring stationering 0085, der har den lavet en elastisk bue helt op til 90 graders præbøjningen, så den ved ikke at komponentet har en benlængde.
- Også i længdeprofil 001, ved stationering 0005, der har den lagt sig højere, så der ikke vil være 60 cm jorddække. Kenneth var nysgerrig på hvad der ligger bag, at den tager dette valg.
- På længdeprofil 002, ved stationering 0400 – 0405, der respekterer den ikke F-rørskomponenten, og den har lagt en elastisk bue direkte oven i komponentet.
- Igen i længdeprofil 002, ved stationering 0320, der har den lagt en vertikal elastisk bue oven i en horisontal elastisk bue. Den horisontale elastisk bue er projekteret noget større end minimum, så det gør ikke noget i dette tilfælde. Men er dette noget den vil gøre hvor der er projekteret med minimums elastiske bukkeradiusser?
- På længdeprofil 003, Ved stationering 0320, der har den lagt elastiske buer oven i præisolerede komponenter.
- Også i længdeprofil 003, ved stationering 0405, der har den indsat et vertex point uden at der er noget komponent, for ikke at lave en vertikal elastisk bue oven i en horisontal elastisk bue.
- På længdeprofil 006, ved stationering 0000, der har den lavet en vertikal elastisk bue direkte i forbindelse med en afgreningsstuds og et materialeskift.
- Længdeprofil 012 kan den ikke udføre, men det kan du også se når du ser filen. Tracéet går under Hillerødmotorvejen, og den kan ikke finde ud af det stores spring i terrænkote.
 
Det er det som jeg har observeret indledningsvis, jeg skal nok sige til hvis jeg finder flere ting.

### Vedhæftede filer
X:\117-1398 - VF - Program 2 (LY1 og GL1) - Dokumenter\01 Intern\02 Tegninger\01 Autocad\01 Views\GL1 - 6.23.2\07 Længdeprofiler\Længdeprofiler_GL_6.23.2 - Efter auto profiler.dwg

